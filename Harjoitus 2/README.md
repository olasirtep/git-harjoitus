# Harjoituksen ohje
Seuraavaksi tehdään muutama ohjelmoinnin harjoitus. Tee muutoksistasi commit ainakin jokaisen ohjelmointiharjoituksen välillä, näin saat harjoitusta commitien säännölliseen tekemiseen ja commit-viestien kirjoittamiseen.

>**Harjoituksissa voit käyttää vapaasti valitsemaasi ohjelmointikieltä**

## Ohjelmointiharjoitus A
Tee ohjelma joka kysyy käyttäjältä tämän syntymävuoden ja kertoo käyttäjän iän tänä vuonna. (Jos tämä tuntuu liian helpolta, pyydä tarkka syntymäaika ja laske tarkka ikä)

## Ohjelmointiharjoitus B
Tee ohjelma, joka kysyy käyttäjältä vuosiluvun ja kertoo onko kyseinen vuosi karkausvuosi.

Karkausvuoden säännöt:
1. Karkausvuosi on joka neljäs vuosi, eli neljällä jaollinen vuosi
1. Sadalla jaollinen vuosi ei kuitenkaan ole karkausvuosi
1. Neljälläsadalla jaollinen vuosi sen sijaan on karkausvuosi

## Ohjelmointiharjoitus C
Tee ns. FizzBuzz-ohjelma. Kyseessä on perinteinen työhaastatteluissa käytetty ohjelmointiharjoitus, jossa haastateltavaa pyydetään laatimaan tietokoneohjelma.

Ohjelma tulostaa lukuja järjestyksessä vaikkapa välillä 1-100, jos tulostettava luku on jaollinen kolmella tulostaa ohjelma **fizz**, jos luku on jaollinen viidellä tulostetaan **buzz**, mikäli luku on jaollinen kummallakin luvulla, tulostaa ohjelma **fizzbuzz**.

Esimerkki ohjelman tulosteesta:
```1
2
fizz
4
buzz
fizz
7
8
fizz
buzz
11
fizz
13
14
fizzbuzz```

Apua tehtävän ymmärtämiseen ja ratkaisun hakemiseen saat esimerkiksi tästä Tom Scottin videosta: https://www.youtube.com/watch?v=QPZ0pIK_wsc